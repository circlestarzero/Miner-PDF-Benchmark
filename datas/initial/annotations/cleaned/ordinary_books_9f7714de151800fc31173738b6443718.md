

主编 卢炳瑞

## 图书在版编目(CIP)数据

全唐诗/卢炳瑞主编. 一延吉: 延边大学

出版社, 2004

ISBN 7-5634-1029-7

I 、全... II. 卢... III. 古代诗歌 IV. 1222.742

中国版本图书馆 CIP 数据核字(2004)第 036029 号

出版发行：延边大学出版社

(延吉市公园街 105 号 133002)

责任编辑：金桂花

经销: 全国各地新华书店

印刷: 北京施园印刷厂

版次: 2004 年 5 月第 1 版

印次: 2004 年 5 月第 1 次印刷

开本: $850 \times 11681 / 16$ 字数: 4902 千字

印张: 412 印数: 1-1000 册

书号: ISBN 7-5634-1029-7/I $\cdot$ 211

定价：1280.00元

## 目录

【洛阳感寓】 ..... 1
【从军行】 ..... 1
【爱妾换马】 ..... 1
【病宫人】 ..... 2
【观杭州柘枝】 ..... 2
【周员外席上观柘枝】 ..... 2
【观杨瑗柘枝】 ..... 3
【感王将军柘枝妓殁】 ..... 3
【扬州法云寺双桧】 ..... 3
【忆游天台寄道流】 ..... 4
【寄王尊师】 ..... 4
【公子行】 ..... 4
【寓怀奇苏州刘郎中】 ..... 5
【和杜牧之齐山登高】 ..... 5
【题于越亭】 ..... 5
【秋夜登润州慈和寺上方】 ..... 6
【寄献萧相公】 ..... 6
【哭京兆庞尹】 ..... 6
【送周尚书赴滑台】 ..... 7
【和杜使君九华楼见寄】 ..... 7
【送人归蜀】 ..... 7
【酬答柳宗言秀才见赠】 ..... 8
【题杭州天竺寺】 ..... 8
【题杭州灵隐寺】 ..... 8
【中秋夜杭州玩月】 ..... 9
【高闲上人】 ..... 9
【题灵隐寺师一上人十韵】 ..... 9
【投常州从兄中丞】 ..... 10
【送王昌涉侍御】 ..... 10
【少年乐】 ..... 10
【华清宫和杜舍人】 ..... 11
【穆护砂】 ..... 12
【思归乐二首】 ..... 12
【金殿乐】 ..... 12
【墙头花二首】 ..... 12
【胡渭州】 ..... 13
【白鼻騧】 ..... 13
【我浑（即王维观猎诗前四句）】 ..... 13
【杨下采桑】 ..... 13
【宫词二首】 ..... 14
【昭君怨二首】 ..... 14
【夕次竟陵】 ..... 14
【信州水亭】 ..... 14
【苏小小歌三首】 ..... 15
【树中草】 ..... 15
【七里濑渔家】 ..... 15
【读曲歌五首】 ..... 15
【玉树后庭花】 ..... 16
【莫愁乐】 ..... 16
【襄阳乐】 ..... 16
【自君之出矣】 ..... 17
【梦江南】 ..... 17
【将离岳州留献徐员外】 ..... 17
【题彭泽卢明府新楼】 ..... 17
【赠禅师】 ..... 18
【江南逢故人】 ..... 18
【松江怀古】 ..... 18
【书愤】 ..... 18
【题孟处士宅】 ..... 19
【首阳竹】 ..... 19
【题僧影堂】 ..... 19
【边思】 ..... 19
【题式阳馆】 ..... 20
【题秀师影堂】 ..... 20
【赠李修源】 ..... 20
【瓜洲闻晓角】 ..... 20
【元日仗】 ..... 21
【连昌宫】 ..... 21
【正月十五夜灯】 ..... 21
【上已乐】 ..... 22
【千秋乐】 ..... 22
【春蒀啭】 ..... 22
【大酺乐二首】 ..... 23
【邠王小管】 ..... 23
【李谟笛】 ..... 23
【宁哥来】 ..... 24
【丁已年仲冬月江上作】 ..... 24
【邺中怀古】 ..... 24
【读池州杜员外杜秋娘诗】 ..... 24
【杭州开元寺牡丹】 ..... 25
【招徐宗偃画松石】 ..... 25
【平阴夏日作】 ..... 25
【赠处士】 ..... 26
【邠娘揭鼓】 ..... 26
【退宫人二首】 ..... 26
【要娘歌】 ..... 27
【悖拏儿舞】 ..... 27
【题灵彻上人旧房】 ..... 27
【晚秋潼关西门作】 ..... 28
【赠内人】 ..... 28
【洛中作】 ..... 28
【折杨柳枝二首】 ..... 28
【华清宫四首】 ..... 29
【赠荬家小儿】 ..... 29
【听崔莒侍御叶家歌】 ..... 30
【长门怨】 ..... 30
【读老庄】 ..... 30
【偶题】 ..... 31
【别玉华仙侣】 ..... 31
【汸上送客】 ..... 31
【邮亭残花】 ..... 32
【秋时送郑侍御】 ..... 32
【宿武牢关】 ..... 32
【夜宿湓浦逢崔升】 ..... 32
【京城寓怀】 ..... 33
【集灵台二首】 ..... 33
【感归】 ..... 33
【偶作】 ..... 34
【劝饮酒】 ..... 34
【阿铇汤】 ..... 34
【马冤坡】 ..... 35
【太真香囊子】 ..... 35
【雨霖铃】 ..... 35
【听歌二首】 ..... 36
【听筝】 ..... 36
【王家琵琶】 ..... 36
【李家柘枝】 ..... 37
【楚州韦中丞管篌】 ..... 37
【边上逢歌者】 ..... 37
【马冤归】 ..... 37
【塞上闻笛】 ..... 38
【经旧游】 ..... 38
【东山寺】 ..... 38
【峰顶寺】 ..... 39
【题润州鹤林寺】 ..... 39
【题胜上人山房】 ..... 39
【李夫人词】 ..... 40
【题金陵渡】 ..... 40
【过阴陵】 ..... 40
【纵游淮南】 ..... 40
【登乐游原】 ..... 41
【过石头城】 ..... 41
【黄蜀葵花】 ..... 41
【杨花】 ..... 42
【変薇花】 ..... 42
【戏颜郎中猎】 ..... 42
【江上旅泊呈杜员外】 ..... 43
【容儿钵头】 ..... 43
【热戏乐】 ..... 43
【玉环琵琶】 ..... 43
【题酸枋驿前碑】 ..... 44
【题朱兵曹山居】 ..... 44
【题画僧二首】 ..... 44
【送走马使】 ..... 45
【题御沟】 ..... 45
【题青龙寺】 ..... 45
【硫黄】 ..... 46
【散花楼】 ..... 46
【王家五弦】 ..... 46
【听薛阳陶吹芦管】 ..... 47
【过汾水关】 ..... 47
【樱桃】 ..... 47
【酬凌秀才惠枕】 ..... 47
【感春申君】 ..... 48
【孟才人叹】 ..... 48
【听简上人吹芦管三首】 ..... 48
【听岳州徐员外弹琴】 ..... 49
【钧式夫人词】 ..... 49
【鸿沟】 ..... 49
【悲纳铁】 ..... 50
【胡渭州】 ..... 50
【破阵乐】 ..... 50
【枫桥】 ..... 51
【句】 ..... 51
【答李昌期】 ..... 51
【宫词】 ..... 52
【和于中丞登越王楼见寄】 ..... 52
【雨】 ..... 52
【田家】 ..... 53
【神光寺】 ..... 53
【和项斯游头陀寺上方】 ..... 53
【秦原道中】 ..... 54
【月峰寺忆理公】 ..... 54
【寄陈去疾进士】 ..... 54
【听郢客歌阳春白雪】 ..... 55
【南涧寺】 ..... 55
【献岁书情】 ..... 55
【奉和大梁相公重九日军中宴会之什】 ..... 56
【奉和大梁相公同张员外重九日宴集】 ..... 56
【同乐天中秋夜洛河玩月二首】 ..... 56
【和邢郎中病中重阳强游乐游原】 ..... 57
【观淬龙泉剑】 ..... 57
【春色满皇州】 ..... 57
【亚夫碎玉斗】 ..... 58
【水亭】 ..... 58
【扬州寄诸子】 ..... 58
【酬卢郎中游寺见招不遇】 ..... 58
【寓言】 ..... 59
【唁人丧侍儿】 ..... 59
【席上夜别张主簿】 ..... 59
【方丈泉】 ..... 59
【晚望】 ..... 60
【前山】 ..... 60
【发交州日留题解炼师房】 ..... 60
【令和州买松】 ..... 60
【题断金集后】 ..... 61
【晚凉】 ..... 61
【和周侍御洛城雪】 ..... 61
【奉和大梁相公送人二首】 ..... 61
【酬唐仁烈相别后喜阻风未发见寄】 ..... 62
【秦中卧病思归】 ..... 62
【送王缋】 ..... 62
【赠美人琴弦】 ..... 63
【病中知皇子陂荷花盛发寄王缋】 ..... 63
【戏唐仁烈】 ..... 63
【上下七盘二首】 ..... 64
【八月十五日夜】 ..... 64
【南诏朱藤杖】 ..... 64
【夜意】 ..... 65
【漫作】 ..... 65
【访刘君】 ..... 65
【杨柳枝词】 ..... 66
【寄杭州崔使君】 ..... 66
【穷冬曲江闲步】 ..... 66
【省中题新植双松】 ..... 67
【崇山郡】 ..... 67
【临水】 ..... 67
【题江上柳寄李使君】 ..... 68
【江上见月怀古】 ..... 68
【鹦鹉】 ..... 68
【寄婺州李给事二首】 ..... 69
【秋日】 ..... 69
【遣意】 ..... 69
【戏酬惟赏上人】 ..... 70
【寓言】 ..... 70
【忆家】 ..... 70
【留客】 ..... 71
【别龩春王判官】 ..... 71
【将发循州社日于所居馆宴送】 ..... 71
【泛溪】 ..... 72
【宿陈处士书斋】 ..... 72
【上宣州沈大夫】 ..... 72
【杭州送萧宝校书】 ..... 73
【送盛长史】 ..... 73
【宿道士观】 ..... 73
【湖州韩使君置宴】 ..... 73
【题仙游寺】 ..... 74
【宫词】 ..... 74
【公子行】 ..... 74
【送陈摽】 ..... 75
【寻古观】 ..... 75
【南岭路】 ..... 75
【陪江州李使君重阳宴百花亭】 ..... 75
【上张水部】 ..... 76
【凤翔西池与贾岛纳凉】 ..... 76
【上汸州令狐相公】 ..... 76
【送于中丞入蕃册立】 ..... 77
【送淮阴丁明府】 ..... 77
【送韦校书佐灵州幕】 ..... 77
【上江州李史君】 ..... 77
【发凤翔后涂中怀田少府】 ..... 78
【雪夜与真上人宿韩协律宅】 ..... 78
【与贾岛、顾非熊、无可上人宿万年姚少府宅】 ..... 78
【震为苍筤竹】 ..... 79
【题青龙寺】 ..... 79
【送滕庶子致仕归江南】 ..... 79
【夏日题武功姚主簿】 ..... 80
【送张景宣下第东归】 ..... 80
【送顾非熊下第归】 ..... 80
【送韦猺校书赴浙东幕】 ..... 80
【寻贾岛所居】 ..... 81
【题毗陵上人院】 ..... 81
【送李侍御入蕃】 ..... 81
【望萧关】 ..... 82
【送韩校书赴江西幕】 ..... 82
【题寄王秘书】 ..... 82
【山居】 ..... 83
【重过惟贞上人院】 ..... 83
【与石昼秀才过普照寺】 ..... 83
【题任处士幽居】 ..... 83
【送僧往太原谒李司空】 ..... 84
【将之上京别淮南书记李侍御】 ..... 84
【韩协律相送精舍读书四韵奉寄呈陆补阙】 ..... 84
【过苏州晓上人院】 ..... 85
【送僧游缙云】 ..... 85
【赠道者】 ..... 85
【杭州卢录事山亭】 ..... 86
【送品上人入秦】 ..... 86
【题変薇花】 ..... 86
【题胡氏溪亭】 ..... 86
【看涛】 ..... 87
【和刘补阙秋园寓兴之什十首】 ..... 87
【上翰林蒋防舍人】 ..... 88
【上翰林李舍人】 ..... 88
【题章正字道正新居】 ..... 89
【送李馀及第归蜀】 ..... 89
【送唐中丞开淘西湖夏日游泛因书示郡人】 ..... 89
【过旧宅】 ..... 90
【鄂渚送白舍人赴杭州】 ..... 90
【题崔驸马林亭】 ..... 90
【赠韩协律】 ..... 91
【自萧关望临洮】 ..... 91
【送崔约下第归淮南觐省】 ..... 91
【羽林郎】 ..... 92
【归故园】 ..... 92
【同友人看花】 ..... 92
【种花】 ..... 93
【早发庐江途中遇雪寄李侍御】 ..... 93
【登望云亭招友】 ..... 93
【刘补阙西亭晚宴】 ..... 94
【送长安罗少府】 ..... 94
【林下招胡长官】 ..... 94
【与真上人一二禅师题玢寺主院】 ..... 95
【寻僧】 ..... 95
【题王丘长史宅】 ..... 95
【寄刘少府】 ..... 96
【哭胡遇】 ..... 96
【自述】 ..... 96
【省试晦日与同志昆明池泛舟】 ..... 97
【送崔拾遗赴阙】 ..... 97
【酬李处士见赠】 ..... 97
【送僧游温州】 ..... 98
【梦谢亭】 ..... 98
【河亭】 ..... 98
【送吴秀才之山西】 ..... 99
【和处州严郎中游南溪】 ..... 99
【秋宵宴别卢侍御】 ..... 99
【酬于訢校书见贻】 ..... 99
【送石协律归吴兴别业】 ..... 100
【同卢校书游新兴寺】 ..... 100

## 【洛阳感寓】

## 张祜

扰扰都城晓四开，不关名利也尘埃。千门甲第身遥入，万里铭㫋死后来。洛水暮烟横莽苍, 部山秋日露崔鬼。须知此事堪为镜, 莫遣黄金漫作堆。

## 【从军行】

## 张祜

少年金紫就光辉, 直指边城虎翼飞。一卷施收千骑虏,万全身出百重围。黄云断塞寻鹤去, 白草连天射雁归。白首汉廷刀笔吏, 丈夫功业本相依。

## 【爱妾换马】

## 张祜

一面妖桃千里蹄, 娇姿骏骨价应齐。乍牵玉勒辞金栈,催整花钿出绣围。去日岂无沾袂泣, 归时还有顿衔嘶。婵娟䟹蹀春风里, 挥手摇鞭杨柳堤。
绮阁香销华庇空, 忍将行雨换追风。休怜柳叶双眉翠,却爱桃花两耳红。侍宴永辞春色里, 趁朝休立漏声中。恩劳未尽情先尽, 暗泣斯风两意同。

## 【病宫人】

## 张祜

佳人卧病动经秋, 帘幕监紿不挂钧。四体强扶藤夹徐,双譬慵插玉搔头。花颜有幸君王问，药㙁无征待诏愁。惆怅近来消瘦尽, 泪珠时傍枕函流。

## 【观杭州柘枝】


碧排方胯背腰来。旁收拍拍金铃摆, 却踏声声锦初摧。看著遍头香袖複, 粉屏香帕又重隈。

## 【周员外席上观柘枝】

## 张祜

画鼓拖环锦臂攘，小娥双换舞衣裳。金丝紫雾红衫薄，银莫垂花紫带长。弯影乍回头并举, 凤声初歇翅齐张。

## 【观杨瑗柘枝】

## 张祜

促叠蛮篦引柘枝, 卷帘虚帽带交垂。紫罗衫宛䪙身处,红锦靴柔踏节时。微动翠蜮抛旧态, 缓遮檀口唱新词。看看舞罢轻云起, 却赴襄王梦里期。

## 【感王将军柘枝妓殁】

## 张祜

寂寞春风旧柘枝, 舞人休唱曲休吹。驾斝钿带拖何处,孔雀罗衫付阿准。画鼓不闻招节拍, 锦靴空想挫腰肢。今来座上偏惆怅, 曾是堂前教彻时。

## 【扬州法云寺双桧】

## 张祜

谢家双植本图荣, 树老人因地变更。朱顶鹤知深盖偃,白眉僧见小枝生。高临月殿秋云影, 静入风檐夜雨声。纵使百年为上寿, 绿阴终借暂时行。

## 【忆游天台寄道流】

## 张祜

忆昨天台到赤城, 几朝仙籁耳中生。云龙出水风声过,海鹤鸧墓日色清。石笋半山移步险, 桂花当洞拂衣轻。今来尽是人间梦, 刘阮茫茫何处行。

## 【寄王尊师】

## 张祜

天台南洞一灵仙, 骨䈏冰棱貌莹然。曾对浦云长昧齿,重来华表不知年。溪桥晚下玄龟出, 草露朝行白鹿眠。犹忆夜深华盖上，更无人处话丹田。

## 【公子行】

## 张祜

锦堂昼永绣帘垂, 立却花骢待出时。红粉美人擎酒劝,青衣年少臂鹰随。轻将玉杖㪣花片, 旋把金鞭约枊枝。近地独游三五骑, 等闲行傍曲江池。

## 【寓怀寄苏州刘郎中】

## 张祜

一闻周召佐明时, 西望都门强策嬴。天子好文才自薄,诸侯力荐命犹奇。贺知章口徒劳说, 孟浩然身更不疑。唯是胜游行未遍, 欲离京国尚迟迟。

## 【和杜牧之齐山登高】

## 张祜

秋溪南岸菊霏霏, 急管烦弦对落晖。红叶树深山径断,碧云江静浦帆稀。不堪孙盛嘲时笑, 愿送王弘醉夜归。流落正怜芳意在, 砧声徒促授寒衣。

## 【题于越亭】

## 张祜

扁舟亭下驻烟波, 十五年游重此过。洲觜露沙人渡浅,树稍藏竹鸟啼多。山衔落照歌红盖, 水䇥斜文卷绿罗。肠断中秋正圆月, 夜来谁唱异乡歌。

## 【秋夜登润州慈和寺上方】

## 张祜

清夜浮埃暂歇痘, 塔轮金照露华鲜。人行中路月生海,鹤语上方星满天。楼影半连深岸水, 钟声寒彻远林烟。僧房闭尽下楼去, 一半梦魂离世缘。

## 【寄献萧相公】

## 张祜

东去江干是胜游, 鼎湖兴望不堪愁。谢安近日违朝旨,傅说当时允帝求。暂向聊城飞一箭, 长为沧海系扁舟。分明此事无人见, 白首相看未肯休。

## 【哭京兆庞尹】

## 张祜

扬子江头昔共迷, 一为京兆隔云泥。故人昨日同时吊,旧马今朝别处助。向壁愁眉无复画, 扶床稚齿已能啼。也知世路名堪贵, 谁信庄周论物齐。

## 【送周尚书赴滑台】

## 张祜

楚谣袻䙎整三年, 噡舌新恩下九天。鼓角雄都分节钱,蛇龙旧国罢楼船。昆河已在兵铃内, 堂柳空留鹤岭前。多病无由酬一顾, 畄陵干骑去翩翩。

## 【和杜使君九华楼见寄】

## 张祜

孤城高柳晓鸣鸦，风帘半钧清露华。九峰聚翠宿危槛,一夜孤光悬冷沙。出岸远晖帆欲落, 入裣寒影雁差斜。杜陵归去春应早, 莫厌青山谢朓家。

## 【送人归蜀】

## 张祜

锦城春色溯江源, 三峡经过几夜猿。红树两厓开䨌色,碧岩千何涨波痕。萧萧暮雨荆王梦, 漠漠春烟蜀帝魂。长怨相如留滞处, 富家还忆卓王孙。

## 【酬答柳宗言秀才见赠】

## 张祜

南下天台庆绝冥, 五湖波上泛如萍。江鸥自戏为踪迹,野鹿闲惊是性灵。任子偶垂沧海钓, 戴逵虚认少微星。金门后俊徒相唁, 且为人间寄获苓。

## 【题杭州天竺寺】

## 张祜

西南山最胜, 一界是诸天。上路穿岩竹, 分流入寺泉。蹑云丹井畔, 望月石桥边。洞战江声远, 楼台海气连。塔明春岭雪, 钟散暮松烟。何处去犹恨, 更看峰顶莲。

## 【题杭州灵隐寺】

## 张祜

峰峦开一掌，朱槛几环延。佛地花分界，僧房竹引泉。五更楼下月, 十里郭中烟。后塔䈏亭后, 前山横阁前。溪沙涵水静, 润石点荅鲜。好是呼猿久, 西岩深响连。

## 【中秋夜杭州玩月】

## 张祜

万古太阴精, 中秋海上生。鬼愁缘辟照, 人爱为高明。历历华星远, 霏霏薄晕蒙。影流江不尽, 轮电谷无声。似镜当楼晓, 如珠出浦盈。岸沙全借白, 山木半含清。小槛循环看, 长堤蹋阵行。殷勤未归客, 烟水夜来情。

## 【高闲上人】

## 张祜

座上辞安国, 禅房恋沃州。道心黄叶老, 诗思碧云秋。卷轴朝廷饯, 书函内库收。陶欣入社叟, 生怯论经俦。

日色屏初揭、风声笔未休。长波潈海岸，大点出嵩丘。不绝義之法, 难穷智永流。殷勤一箋在, 留著看银钧。

## 【题灵隐寺师一上人十韵】

## 张祜

八十空门子, 深山土木骸。片衣闲自衲, 单食老长斋。道性终能遣, 人情少不乘。樔枸居上院, 薛荔俯层阶。洗针前临水, 窥门外有柴。朗吟挥竹拂, 高楫电芒鞋。迸笋斜穿坞, 飞泉下喷崖。种花析土润, 拨石虑沙埋。
旧往师招隐, 初临我咏怀。何当缘兴玩, 更为表新牌。

## 【投常州从兄中丞】

## 张祜

扁舟何所往, 言入善人邦。旧爱鹏抟海, 今闻虎渡江。士因为政乐, 儒为说诗降。素履冰容静, 新词玉润枫。金鱼聊解带, 画鸪稍移桩。邀妓思逃席, 留宾命倒缸。史材谁是伍, 经术世无双。广厦当宏构, 洪钟并待撞。成龙须讲邴, 展谟莫先庞。应念宗中末, 秋茧照一窗。

## 【送王昌涉侍御】

## 张祜

十里指东平, 军前首出征。诸侯青服旧, 御史紫衣荣。入陈采心死, 分围虎力生。画时安楚塞, 刻日下齐城。号令朝移幕, 偷踪夜斫营。云梯曾险上, 地道惯深行。举施招降将, 投戈趁败兵。自惭居虏者, 当此立功名。

## 【少年乐】

## 张祜

二十便封侯, 名居第一流。绿髻深小院, 清管下高楼。
醉把金船郑, 闲敲玉镫游。带盘红傩鼠, 袍矿紫犀牛。锦袋归调箭, 罗靯起拨球。眼前长贵盛, 那信世间愁。

## 【华清宫和杜舍人】

## 张祜

五十年天子, 离宫旧粉墙。登封时正泰, 御宇日初长。上位先名实, 中兴事宪章。举戎轻甲旮, 余地取河湟。道帝玄元祖, 儒封孔子王。因缘百司署, 丛会一人汤。渭水波摇绿, 秦山草半黄。马头开夜照, 鹰眼利星芒。下箭朱弓满, 鸣鞭台郜涴攘。畋思获吕望, 谏祇避周昌。兔迹贪前逐, 采心不早防。几添鸷鹉劝, 频赐荔支尝。

月锁千门静, 天高一笛凉。细音摇翠佩, 轻步宛霓裳。袖乱根浿结, 升平意遽忘。衣冠逃犬虏, 韾鼓动渔阳。外戚心珠迫, 中途事可量。雪埋妃子貌, 刃断禄儿肠。近侍烟尘隔, 前踪替路荒。益知迷宠侒, 惟恨丧忠良。北阙尊明主, 南宫逊上皇。禁清俆风吹, 池冷映龙光。祝寿山犹在, 流年水共伤。杜鸧魂厌蜀, 蝴蝶梦悲庄。雀卵遗雕栱, 虫丝罥画梁。紫荅侵壁润, 红树闭门芳。守吏齐驾瓦, 耕民得翠珰。欢康昔时乐, 讲武旧兵场。暮草深岩雵, 幽花坠径香。不堪垂白叟, 行折御沟杨。

## 【穆护砂】

## 张祜

玉管朝朝弄, 清歌日日新。折花当骔路, 奇与陇头人。

## 【思归乐二首】

## 张祜

晚日催弦管, 春风入绮罗。杏花如有意, 偏落舞衫多。万里春应尽, 三江雁亦稀。连天汉水广, 孤客未言归。

## 【金殿乐】

## 张祜

入夜秋砧动, 千声起四邻。不缘楼上月, 应为陇头人。

## 【墙头花二首】

## 张祜

蟋蜶鸣洞房, 梧桐落金井。为君裁舞衣, 天寒剪刀冷。妾有罗衣裳, 秦王在时作。为舞春风多, 秋来不堪著。

## 【胡渭州】

## 张祜

杨柳千寻色, 桃花一苑芳。风吹入帘里, 唯有惹衣香。

## 【白鼻䮩】

## 张祜

为底胡巸酒, 长来白鼻騧。摘莲抛水上, 郎意在浮花。

## 【戎浑 (即王维观猎诗前四句) 】

## 张祜

风劲角弓鸣, 将军猎渭城。草枯鹰眼疾, 雪尽马蹄轻。

## 【杨下采桑】

## 张祜

飞丝惹绿尘, 软叶对孤轮。今朝入园去, 物色强著人。

## 【宫词二首】

## 张祜

故国三千里, 深宫二十年。一声河满子, 双泪落君前。自倚能歌日, 先皇掌上怜。新声何处唱, 肠断李延年。

## 【昭君怨二首】

## 张祜

万里边城远, 千山行路难。举头唯见日, 何处是长安。汉庭无大议, 戈虏几先和。莫美倾城色, 昭君恨最多。

## 【夕次竟陵】

## 张祜

南风吹五两, 日暮竟陵城。肠断巴江月, 夜蝉何处声。

## 【信州水亭】

## 张祜

南檐架短廊, 沙路白茫茫。尽日不归处, 一庭桅子香。

## 【苏小小歌三首】

## 张祜

车轮不可遮, 马足不可绊。长怨十字街, 使郎心四散。

新人千里去, 故人千里来。前刀横眼底, 方觉泪难栽。登山不愁峻, 涉海不愁深。中憵庭前柬, 教郎见赤心。

## 【树中草】

## 张祜

青青树中草, 托根非不危。草生树却死, 荣枯君可知。

## 【七里濑渔家】

## 张祜

七里垂钓叟, 还傍钓台居。莫恨无名姓, 严陵不卖鱼。

## 【读曲歌五首】

## 张祜

窗中独自起, 帘外独自行。愁见蜘蛛织, 寻思直到明。
碓上米不春, 窗中丝罢络。看渠驾去车, 定是无四角。

不见心相许, 徒云脚漫勤。摘荷空摘叶, 是底采莲人。窗外山魈立, 知渠脚不多。三更机底下, 摸著是谁梭。郎去摘黄瓜, 郎来收赤㫡。郎耕种麻地, 今作西舍道。

## 【玉树后庭花】

## 张祜

轻车何草草, 独唱后庭花。玉座谁为主, 徒悲张丽华。

## 【莫愁乐】

## 张祜

侬居石城下, 郎到石城游。自郎石城出, 长在石城头。

## 【襄阳乐】

## 张祜

大堤花月夜, 长江春水流。东风正上信, 春夜特来游。

## 【自君之出矣】

## 张祜

自君之出矣, 万物看成古。千寻葶芳枝, 急奈长长苦。

## 【梦江南】

## 张祜

行吟洞庭句, 不见洞庭人。尽日珵江梦, 江南红树春。

## 【将离岳州留献徐员外】

## 张祜

高斋长对酒, 下客亦沾鱼。不为江南去, 还来郡北居。

## 【题彭泽卢明府新楼】

## 张祜

碧落新楼迥, 清池古树闲。先贤尽为宰, 空看县南山。

## 【赠禅师】

## 张祜

坐见三生事, 宗传一衲来。已知无法说, 心向定中灰。

## 【江南逢故人】

## 张祜

河洛多尘事, 江山半旧游。春风故人夜, 又醉白蘋洲。

## 【松江怀古】

## 张祜

碧树吴洲远, 青山震泽深。无人踪范蟲, 烟水暮沈沈。

## 【书愤】

## 张祜

三十未封侯, 颠狂遍九州。平生镇钬剑, 不报小人䱦。

## 【题孟处士宅】

## 张祜

高才何必贵，下位不妨贤。孟简虽持节，裹阳属浩然。

## 【首阳竹】

## 张祜

首阳山下路, 孤竹节长存。为问无心草, 如何庇本根。

## 【题僧影堂】

## 张祜

寒叶坠清霜, 空帘著炵香。生前既无事, 何事更悲伤。

## 【边思】

## 张祜

苏武节㫋尽, 李陵音信稀。花当陇上发, 人向陇头归。

## 【题式阳馆】

## 张祜

一叶飘然下式阳, 残霞昏日树苍苍。

吴溪漫淬干将剑, 却是猿声断客肠。

## 【题秀师影堂】

## 张祜

阴阴古寺杉松下, 记得长明一焰灯。尽日看山人不会, 影堂中是别来僧。

## 【赠李修源】

## 张祜

岳阳新尉晓衙参, 却是傍人意未甘。昨夜与君思贾谊, 长沙犹在洞庭南。

## 【瓜洲闻晓角】

## 张祜

寒耿稀星照碧霄, 月楼吹角夜江遥。

五更人起烟霜静, 一曲残声遍落潮。

## 【元日仗】

## 张祜

文武千官岁仗兵, 万方同轨奏升平。

上皇一御含元殿, 丹凤门开白日明。

## 【连昌宫】

## 张祜

龙虎族旗雨露飘, 玉楼歌断碧山遥。玄宗上马太真去, 红树满园香自销。

## 【正月十五夜灯】

## 张祜

千门开锁万灯明, 正月中旬动帝京。

三百内人连袖舞, 一时天上著词声。

## 【上已乐】

## 张祜

猩猩血彩系头标, 天上齐声举画桡。

却是内人争意切, 六宫红袖一时招。

## 【千秋乐】

## 张祜

八月平时花墓楼, 万方同乐奏千秋。倾城人看长竿出, 一伎初成赵解愁。

## 【春茑啭】

## 张祜

兴庆池南柳未开, 太真先把一枝梅。

内人已唱春莺砗, 花下檨嵄软舞来。

## 【大酺乐二首】

## 张祜

车驾东来值太平, 大酺三日洛阳城。

小儿一伎竿头绝, 天下传呼万岁声。

紫陌酺归日欲斜, 红尘开路薛王家。双褽笑说楼前鼓, 两仗争轮好落花。

## 【分邽小管】

## 张祜

虢国潜行韩国随, 宜春深院映花枝。

金舆远幸无人见，偷把分邽小管吹。

## 【李谟笛】

## 张祜

平时东幸洛阳城, 天乐宫中夜彻明。

无奈李谟偷曲谱, 酒楼吹笛是新声。

## 【宁哥来】

## 张祜

日映宫城雾半开, 太真帘下畏人猜。黄翻绰指向西树, 不信宁哥回马来。

## 【丁巳年仲冬月江上作】

## 张祜

南来驱马渡江濆, 消息前年此月闻。

唯是贾生先动哭, 不堪天意重阴云。

## 【弗中怀古】

## 张祜

邺中城下漳河水, 日夜东流莫记春。

肠断宫中望陵处, 不堪台上也无人。

## 张祜

年少多情杜牧之, 凤流仍作杜秋诗。

可知不是长门闭, 也得相如第一词。

## 【杭州开元寺牡丹】

## 张祜

浓䎦初开小药栏, 人人惆长出长安。

风流却是钱塘寺, 不踏红尘见牡丹。

## 【招徐宗偃画松石】

## 张祜

迟尺云山便出尘, 我生长日自因循。

凭君画取江南胜, 留向东斋伴老身。

## 【平阴夏日作】

## 张祜

西来渐觉细尘红, 扰扰舟车路向东。

可惜夏天明月夜, 土山前面障南风。

## 【赠处士】

## 张祜

小径上山山甚小, 每怜僧院笑僧禅。人间莫道无难事, 二十年来已是玄。

## 【邠娘羯鼓】

## 张祜

新教邠娘輵鼓成, 大酺初日最先呈。

冬儿指向贞贞说, 一曲乾鸣两杖轻。

## 【退宫人二首】

## 张祜

开元皇帝掌中怜, 流落人间二十年。长说承天门上宴, 百官楼下拾金钱。歌喉渐退出宫闱，泣话伶官上许归。

犹说入时欢圣寿, 内人初著五方衣。

## 【要娘歌】

## 张祜

宜春花夜雪千枝, 妃子偷行上密随。便唤要娘歌一曲, 六宫生老是蛾眉。

## 【悖拏儿舞】

## 张祜

春风南内百花时, 道唱梁州急遍吹。揭手便拈金碗舞, 上皇惊笑悖拏儿。

## 【题灵彻上人旧房】

## 张祜

寂寞空门支道林, 满堂诗板旧知音。秋风吹叶古廊下, 一半绳床灯影深。

## 【晚秋潼关西门作】

## 张祜

日落寒郊烟物清, 古槐阴黑少人行。关门西去华山色, 秦地东来河水声。

## 【赠内人】

## 张祜

禁门宫树月痕过, 媚眼唯看宿燕窠。斜拔玉钦灯影畔, 剔开红焰救飞蛾。

## 【洛中作】

## 张祜

元和天子昔平戎, 惆怅金舆尚未通。尽日洛桥闲处看, 秋风时节上阳宫。

## 【折杨柳枝二首】

## 张祜

莫折宫前杨柳枝，玄宗曾向笛中吹。

伤心日暮烟霞起, 无限春愁生翠眉。

凝碧池边敛翠眉, 景阳楼下绾青丝。

那胜妃子朝元阁, 玉手和烟弄一枝。

## 【华清宫四首】

## 张祜

风树离离月稍明, 九天龙气在华清。宫门深锁无人觉, 半夜云中羯鼓声。天汿沈沈夜未央, 碧云仙曲舞霓裳。一声玉笛向空尽, 月满骊山宫漏长。红树萧萧阁半开, 上皇曾幸此宫来。至今风俗骊山下, 村笛犹吹阿滥堆。水绕宫墙处处声, 残红长绿露华清。武皇一夕梦不觉, 十二玉楼空月明。

## 【赠荬家小儿】

## 张祜

深绿衣裳小小人, 每来听里解相亲。

天生合去云霄上, 一尺松栽已出尘。

## 【听崔莒侍御叶家歌】

## 张祜

宛罗重穀起歌䇥, 活风生花动碧烟。

一声唱断无人和, 触破秋云直上天。

## 【长门怨】

## 张祜

日映宫墙柳色寒, 笙歌遥指碧云端。

珠铅滴尽无心语, 强把花枝冷笑看。

## 【读老庄】

## 张祜

等闲缉缀闲言语, 夸向时人唤作诗。

昨日偶拈庄老读, 万寻山上一毫厘。

## 【偶题】

## 张祜

古来名下岂虚为, 李白颠狂自称时。

唯恨世间无贺老, 谪仙长在没人知。

## 【别玉华仙侣】

## 张祜

绕舍烟霞为四邻, 寒泉白石日相亲。

尘机不尽住不得, 珍重玉山山上人。

## 【泫上送客】

## 张祜

河流西下雁南飞, 楚客相逢泪湿衣。张翰思归何太切, 扁舟不住又东归。

## 【邮亭残花】

## 张祜

云暗山横日欲斜, 由揨下马对残花。

自从身逐征西府, 每到花时不在家。

## 【秋时送郑侍御】

## 张祜

离鸿声怨碧云净, 楚瑟调高清晓天。尽日相看俱不语, 西风摇落数枝莲。

## 【宿武牢关】

## 张祜

行人候晓久裴佃, 不待鸡鸣未得开。堪羡寒溪自无事, 嘱源一夜宿关来。

## 【夜宿湓浦逢崔升】

## 张祜

江流不动月西沈, 南北行人万里心。

况是相逢雁天夕, 星河荟落水云深。

## 【京城寓怀】

## 张祜

三十年持一钓竿, 偶随书荐入长安。由来不是求名者, 唯待春风看牡丹。

## 【集灵台二首】

## 张祜

日光斜照集灵台, 红树花迎晓露开。昨夜上皇新授箓, 太真含笑入穷来。錿国夫人承主恩, 平明骑马入宫门。却嫌脂粉污颜色，淡扫蛾眉朝至尊。

## 【感归】

## 张祜

行却江南路几千，归来不把一文钱。
乡人笑我穷寒鬼, 还似裹阳孟浩然。

## 【偶作】

## 张祜

遍识青霄路上人, 相逢只是语逡巡。可胜饮尽江南酒, 岁月犹残李白身。

## 【劝饮酒】

## 张祜

烧得硫黄漫学仙, 未胜长付酒家钱。赎常不吃齐推乐, 却在人间八十年。

## 【阿铇汤】

## 张祜

月照宫城红树芳, 绿窗灯影在雕梁。

金舆未到长生殿, 妃子偷寻阿铇汤。

## 【马冤坡】

## 张祜

旅旗不整奈君何, 南去人稀北去多。尘土已残香粉艳, 荔枝犹到马冤坡。

## 【太真香囊子】

## 张祜

歳金妃子小花囊, 销耗胸前结旧香。谁为君王重解得, 一生遗恨系心肠。

## 【雨霖铃】

## 张祜

雨霖铃夜却归秦, 犹见张徽一曲新。长说上皇和泪教, 月明南内更无人。

## 【听歌二首】

## 张祜

儿郎漫说转喉轻, 须待情来意自生。

只是眼前丝竹和, 大家声里唱新声。

十二年前边塞行, 坐中无语叹歌情。

不堪昨夜先垂泪, 西去阳关第一声。

## 【听筝】

## 张祜

十指纤纤玉笋红, 雁行轻遏翠弦中。

分明似说长城苦, 水咽云寒一夜风。

## 【王家琵琶】

## 张祜

金屑檀槽玉腕明, 子弦轻撚为多情。只愁拍尽凉州破, 画出风雷是拨声。

## 【李家柘枝】

## 张祜

红铅拂脸细腰人, 金绣罗衫软著身。长恐舞时残拍尽, 却思云雨更无因。

## 【楚州韦中丞䇪篌】

## 张祜

千重钩锁掝金铃, 万颗真珠泻玉瓶。

恰值满堂人欲醉, 甲光才触一时醒。

## 【边上逢歌者】

## 张祜

垂老秋歌出塞庭, 遏云相付旧秦青。

少年翻郑新声尽, 却向人前侧耳听。

## 【马冤归】

## 张祜

云愁鸟恨驿坡前, 子子龙旗指望贤。

无复一生重语事, 柘黄衫袖掩涂然。

## 【塞上闻笛】

## 张祜

一夜梅花笛里飞, 冷沙晴槛月光辉。

北风吹尽向何处, 高入塞云燕雁稀。

## 【经旧游】

## 张祜

去年来送行人处, 依旧虫声古岸南。斜日照溪云影断, 水葓花穗倒空潭。

## 【东山寺】

## 张祜

寒色苍苍老柏风, 石苔清滑露光融。

半夜四山钟馨尽, 水精宫殿月玲珑。

## 【峰顶寺】

## 张祜

月明如水山头寺, 仰面看天石上行。夜半深廊人语定, 一枝松动鹤来声。

## 【题润州鹤林寺】

## 张祜

古寺名僧多异时, 道情虚遣俗情悲。千年鹤在市朝变, 来去旧山人不知。

## 【题胜上人山房】

## 张祜

清昼房廊山半开, 一瓶新汲酒莓苔。古松百尺始生叶, 飒飒风声天上来。

## 【李夫人词】

## 张祜

延年不语望三星, 莫说夫人上涕零。

争奈世间惆怅在, 甘泉宫夜看图形。

## 【题金陵渡】

## 张祜

金陵津渡小山楼, 一宿行人自可愁。

潮落夜江斜月里, 两三星火是瓜州。

## 【过阴陵】

## 张祜

壮士凄惶到山下, 行人惆怅上山头。

生前此路已迷失, 寂寞孤魂何处游。

## 【纵游准南】

## 张祜

十里长街市井连, 月明桥上看神仙。

人生只合扬州死, 禅智山光好墓田。

## 【登乐游原】

张祜

几年诗酒滞江干, 水积云重思万端。今日南方惆怅尽, 乐游原上见长安。

## 【过石头城】

## 张祜

累累墟墓葬西原, 六代同归蔓草根。唯是岁华流尽处, 石头城下水千痕。

## 【黄蜀葵花】

## 张祜

名花八叶嫩黄金, 色照书窗透竹林。

无奈美人闲把嗅, 直疑檀口印中心。

## 【杨花】

## 张祜

散乱随风处处匀, 庭前几日雪花新。

无端惹著潘郎髸, 惊杀绿窗红粉人。

## 【蔷薇花】

## 张祜

晓风抹尽燕支颗, 夜雨催成蜀锦机。当昼开时正明婟, 故乡疑是买臣归。

## 【戏颜郎中猎】

## 张祜

忽闻射猎出军城, 人著戎衣马带蜶。倒把角弓呈一箭, 满川狐兔当头行。

## 【江上旅泊呈杜员外】

## 张祜

牛渚南来沙岸长, 远吟佳句望池阳。野人未必非毛遂, 太守还须是孟尝。

## 【容儿钵头】

## 张祜

争走金车叱鞅牛, 笑声唯是说千秋。两边角子羊门里, 犹学容儿弄钵头。

## 【热戏乐】

## 张祜

热戏争心剧火烧, 铜术暗热不相饶。上皇失喜宁王笑, 百尺幢竿果动摇。

## 【玉环琵琶】

## 张祜

宫楼一曲琵琶声, 满眼云山是去程。

回顾段师非汝意, 玉环休把恨分明。

## 【题酸惠驿前碑】

## 张祜

苍苔古涩自雕疏、谁道中郎笔力馀。

长爱当时遇王䋜, 每来碑下不关书。

## 【题朱兵曹山居】

## 张祜

朱氏西斋万卷书, 水门山阔自高疏。我来穿穴非无意, 愿向君家作壁鱼。

## 【题画僧二首】

## 张祜

骨峭情高彼岸人，一杯长泛海为津。

僧仪又入清流品, 却恐前生是许询。瘦刭隆肩碧眼生，翰林亲赞虎头能。
终年不语看如意, 似证禅心入大乘。

## 【送走马使】

## 张祜

新样花文配蜀罗, 同心双带歲金蜮。

惯将㬋舌传军好, 马迹铃声遍两河。

## 【题御沟】

## 张祜

万树垂杨拂御沟, 溶溶漾漾绕神州。都缘济物心无阻, 从此恩波处处流。

## 【题青龙寺】

## 张祜

二十年沈沧海间，一游京国也应闲。

人尽到求名处, 独向青龙寺看山。

## 【硫黄】

## 张祜

一粒硫黄入贵门, 寝堂深处问玄言。时人尽说韦山甫, 昨日俆干吊子孙。

## 【散花楼】

## 张祜

锦江城外锦城头, 回望秦川上轸忧。

正值血魂来梦里, 杜鹃声在散花楼。

## 【王家五弦】

## 张祜

五条弦出万端情, 撚拨间关漫态生。唯羡风流田太守, 小金铃子耳边鸣。

## 【听薛阳陶吹芦管】

## 张祜

紫清人下薛阳陶, 末曲新笳调更高。无奈一声天外绝, 百年已死断肠刀。

## 【过汾水关】

## 张祜

千里南来背日行, 关门无事一侯赢。

山根百尺路前去, 十夜耳中汾水声。

## 【樱桃】

## 张祜

石榴未拆梅犹小, 爱此山花四五株。斜日庭前风是意, 碧油千片漏红珠。

## 【酬凌秀才惠枕】

## 张祜

八寸黄杨惠不轻, 虎头光照檽文清。

空心想此缘成梦, 拔剑灯前一夜行。

## 【感春申君】

## 张祜

薄俗何心议感恩, 谄容卑迹赖君门。春申还道三千客, 寂茣无人杀李园。

## 【孟才人叹】

## 张祜

偶因歌态咏娇㰋, 传唱宫中十二春。却为一声河满子, 下泉须别旧才人。

## 【听简上人吹芦管三首】

## 张祜

蜀国僧吹芦一枝，陇西游客泪先垂。

至今留得新声在, 却为中原人不知。细芦僧管夜沈沈, 越鸟巴猿寄恨吟。
吹到耳边声尽处, 一条丝断碧云心。

月落江城树绕鸦, 一声芦管是天涯。分明西国人来说, 赤佛堂西是汉家。

## 【听岳州徐员外弹琴】

## 张祜

玉律㳻符一古琴, 哲人心见圣人心。尽日南风似遗意, 九疑猿鸟满山吟。

## 【钩式夫人词】

## 张祜

惆怅云陵事不回, 万金重更筑仙台。莫言天上无消息，犹是夫人作鸟来。

## 【鸿沟】

## 张祜

龙蛇百战争天下, 各制雄心指此沟。宁似九州分国土，地图初割海中流。

## 【悲纳铁】

## 张祜

长闻为政古诸侯, 使佩刀人尽佩牛。谁谓今来正耕圼, 却销农器作戈矛。

## 【胡渭州】

## 张祜

亭亭孤月照行舟, 寂寂长江万里流。

乡国不知何处是, 云山漫漫使人愁。

## 【破阵乐】

## 张祜

秋风四面足风沙, 塞外征人暂别家。

千里不辞行路远, 时光早晚到天涯。

## 【枫桥】

## 张祜

长洲苑外草萧萧, 却算游城岁月遥。

唯有别时今不忘, 暮烟疏雨过枫桥。

## 【句】

## 张祜

万国见清道，一身成白头。

此地荣辱盛, 岂宜山中人。

椿儿绕树春园里, 桂子寻花夜月中。

一身扶杖二儿随。

夏雨莲苞破, 秋风桂子调。

杜鹃花发杜鹃叫, 乌兒花生乌臼啼。

茶风无奈笔，酒秃不胜䇫。

## 第五百一十二卷

## 【答李昌期】

## 杨洵美

三山载群仙, 峨线咸浪中。云衣前不得, 此路安可从。
我生亦何事, 出门如飞蓬。白日又黄昏, 所悲瑶草空。虫声故乡梦, 枕上禾秋风。吾道如未丧, 天运何时通。

## 【宫词】

## 长孙朝

一道甘泉接御沟, 上皇行处不曾秋。谁言水是无情物, 也到宫前咽不流。

## 【和于中丞登越王楼见寄】

## 卢求

高情推谢守, 善政属绵州。未落紫泥诏, 闲登白雪楼。晴江如送日, 寒岭镇迎秋。满壁朝天士, 唯予不系舟。

## 【雨】

## 欧阳衮

细雨弄春阴, 余寒入昼深。山姿轻薄雾, 烟色滚幽林。鹿践莓苔滑, 鱼牵水荇沈。怀情方未已, 清酒漫须媅。

## 【田家】

## 欧阳衮

曈黯日将夕, 牛羊村外来。岩阿青气发, 篦落杏花开。草木应初感, 䳌鷛亦已催。晚间春作好, 行乐不须猜。

## 【神光寺】

## 欧阳衮

香刹县青磴, 飞楼界碧空。石门栖怖鸽, 慈塔绕归鸿。有法将心镜, 无名属性通。从来乐幽寂, 寻䍃末能穷。

## 【和项斯游头陀寺上方】

## 欧阳衮

步入桃源里, 晴花更满枝。峰回山意旷, 林杳竹光迟。远寺寻龙藏, 名香发雁池。间能将远语, 况及上阳时。

## 【秦原道中】

## 欧阳衮

分险架长阑, 斜梁控夕峦。宿云依岭断, 初月入江寒。缁化秦莅敝, 尘惊汉策残。无言倦行旅, 遥路属时难。

## 【月峰寺忆理公】

## 欧阳衮

共来江海上，清论一宵同。禅榻浑依旧，心期浩已空。惊春花落树, 闻梵涧摇风。二谛欣咨启, 还应梦㝝通。

## 【寄陈去疾进士】

## 欧阳衮

放迹疑辞垢，栖心亦道门。玄言萝桪馥，诗思竹炉温。解带摇花落, 弹琴散鸟喧。江山兹夕意, 唯有素交存。

## 【听郢客歌阳春白雪】

## 欧阳衮

寂听虽中人, 高歌已绝伦。临风歌白雪, 向日奏阳春。调雅偏盈耳, 声长杳入神。连连贯珠并, 㖣哀遏云频。度曲知难和, 凝情想任真。周郎如赏羡, 莫使滞芳晨。

## 【南涧寺】

## 欧阳衮

春寺无人乱鸟啼, 藤萝阴磴野僧迷。云藏古壁遗龙象,草没香台抱鹿鹿。松知冷泠疑婪呗，柳烟历历见招提。为耽寂乐亲禅侣, 莫怪闲行费马蹄。

## 第五百一十三卷

## 【献岁书情】

## 裴夷直

白发添双髸, 空宫又一年。音书鸿不到, 梦案兔空悬。地远星辰侧, 天高露露偏。圣期知有感, 云海漫相连。

## 【奉和大梁相公重九日军中宴会之什】

## 裴夷直

今古同嘉节, 欢娱但异名。陶公缘绿醋, 谢傅为苍生。酒泛金英丽, 诗通玉律清。何言辞物累, 方系万人情。

## 【奉和大梁相公同张员外重九日宴集】

## 裴夷直

重九思嘉节，追欢从谢公。酒清欺玉露，菊盛愧金风。

不待秋蹌白, 须沈落照红。更将门下客, 酬和管弦中。

## 【同乐天中秋夜洛河玩月二首】

## 裴夷直

清洛半秋悬壁月, 彩船当夕泛银河。苍龙领底珠皆没,白帝心边镜乍磨。海上几时霜雪积, 人间此夜管弦多。须知天地为炉意, 尽取黄金铸作波。不热不寒三五夕, 晴川明月正相临。千珠竞没苍龙领,一镜高悬白帝心。几处凄凉缘地远, 有时惆长值云阴。如何清洛如清昼, 共见初升又见沈。

## 【和形郎中病中重阳强游乐游原】

## 裴夷直

嘉晨令节共陶陶, 凤景牵情并不劳。晓日整冠兰室静,秋原骑马菊花高。晴光一一呈金刹, 诗思浸浸逼水曹。何必销忧凭外物, 只将清韵敌春㶀。

## 【观淬龙泉剑】

## 裴夷直

欧冶将成器, 风胡幸见逢。发䂰思專玉, 投水化为龙。讵肯藏深匣, 终朝用刜钟。莲花生宝铝, 秋日励霜锋。炼质才三尺, 吹毛过百重。击磨如不倦, 提握愿长从。

## 【春色满皇州】

## 裴夷直

寒销山水地, 春遍帝王州。北阙晴光动, 南山喜气浮。天红妆漫树, 急绿走阴沟。思妇开香阁, 王孙上玉楼。氛盒直城北, 骀荡曲江头。今日灵台下, 翻然却是愁。

## 【亚夫碎玉斗】

## 裴夷直

雄谋竟不决, 宝玉终不爱。候尔霜刃挥, 飒然春冰碎。飞光动旗帜, 散响惊环珮。霜酒绣障前, 星流锦筵内。图王业已失, 为虏言空悔。独有青史中, 英风观于载。

## 【水亭】

## 裴夷直

岁律行将变, 君恩竟未回。门前即潮水, 朝去暮常来。

## 【扬州寄诸子】

## 裴夷直

千里隔烟波, 孤舟宿何处。遥思耿不眠, 淮南夜风雨。

## 【酬卢郎中游寺见招不遇】

## 裴夷直

偶出送山客, 不知游梵宫。秋光古松下, 谁伴一仙翁。

## 【寓言】

## 裴夷直

秋树却逢暖, 未调能几时。何须尚松桂, 摇动暂青枝。

## 【唁人丧侍儿】

## 裴夷直

夜情河耿耿，春恨草绵绵。唯有娧娥月，从今照墓田。

## 【席上夜别张主簿】

## 裴夷直

红烛前还明, 绿尊添又满。不愁前路长, 只畏今宵短。

## 【方丈泉】

## 裴夷直

循涯不知浅, 见底似非深。永日无波浪, 澄澄照我心。

## 【晚望】

## 裴夷直

日下夕阴长, 前山凝积翠。白鸟一行飞, 联联粉书字。

## 【前山】

## 裴夷直

只谓一苍翠, 不知犹数重。晚来云映处, 更见两三峰。

## 【发交州日留题解炼师房】

## 裴夷直

久喜房廊接, 今成道路㻌。明朝回首处, 此地是天涯。

## 【令和州买松】

## 裴夷直

好䍃凌霜质，仍须带雨栽。须知剖竹日，便是看松来。

## 【题断金集后】

## 裴夷直

一览断金集，再悲埋玉人。牙弦千古绝，珠泪万行新。

## 【晚凉】

## 裴夷直

檐前蔽日多高树, 竹下添池有小渠。

山客野僧归去后, 晚凉移案独临书。

## 【和周侍御洛城雪】

## 裴夷直

天街飞響踏琼英, 四顾全疑在玉京。

一种相如抽秘思, 兔园那比凤凰城。

【奉和大梁相公送人二首】

## 裴夷直

谢公日日伤离别, 又向西堂送阿连。
想到越中秋已尽, 镜河应羔月团圆。

北津杨柳迎烟绿, 南岸阑干映水红。

君到裹阳渡江处, 始应回首忆羊公。

## 【酬唐仁烈相别后喜阻风未发见寄】

## 裴夷直

离心一起泪双流, 春浪无情也白头。

风若有知须放去, 莫教重别又重愁。

## 【秦中卧病思归】

## 裴夷直

索索凉风满树头, 破窗残月五更秋。病身归处吴江上, 一寸心中万里愁。

## 【送王缋】

## 裴夷直

翠羽长将玉树期, 偶然飞下肯多时。

㮼翩一路岚阴晚, 却入青䓤宿旧枝。

## 【赠美人琴弦】

## 裴夷直

应从玉指到金徽, 万态千情料可知。

今夜灯前湘水怨, 殷勤封在七条丝。

## 【病中知皇子陂荷花盛发寄王缋】

## 裴夷直

十里莲塘路不㻌, 病来帘外是天涯。

烦君四句遥相寄, 应得诗中便看花。

## 【戏唐仁烈】

## 裴夷直

自知年几偏应少, 先把屠苏不让春。

倘更数年逢此日, 还应惆怅美他人。

## 【上下七盘二首】

## 裴夷直

斗回山路掩皇州, 二载欢娱一望休。

从此万重青嶂合, 无因更得重回头。

商山半月雨漫漫, 偶值新晴下七盘。

山似换来天似洗, 可怜风日到长安。

## 【八月十五日夜】

## 裴夷直

去年今夜在商州, 还为清光上骔楼。宛是依依旧颜色, 自怜人换几般愁。

## 【南诏朱藤杖】

## 裴夷直

六节南藤色似朱, 拄行阶砌胜人扶。会须将入深山去, 倚看云泉作老夫。

## 【夜意】

## 裴夷直

萧疏尽地林无影, 浩荡连天月有波。

独立空亭人睡后, 洛桥风便水声多。

## 【漫作】

## 裴夷直

月色莫来孤寝处, 春风又向别人家。

梁园桃李虽无数, 断定今年不看花。

## 【访刘君】

## 裴夷直

扰扰驰蹄又走轮, 五更飞尽九嘚尘。

灵芝破观深松院, 还有斋时未起人。

## 【杨柳枝词】

## 裴夷直

已作绿丝笼晓日, 又成飞絮扑晴波。隋家不合栽杨柳, 长遣行人春恨多。

## 【寄杭州崔使君】

## 裴夷直

朝下归来只闭关, 羡君高步出人壞。

三年不见尘中事, 满眼江涛送雪山。

## 【穷冬曲江闲步】

## 裴夷直

雪尽南坡雁北飞, 草根春意胜春晖。

曲江永日无人到, 独绕寒池又独归。

## 【省中题新植双松】

## 裴夷直

端坐高宫起远心, 云高水阔共幽沈。

更堂寓直将谁语, 自种双松伴夜吟。

## 【崇山郡】

## 裴夷直

地尽炎荒瘴海头，圣朝今又放霍兒。

交州已在南天外, 更过交州四五州。

## 【临水】

## 裴夷直

一见心原断百忧, 益知身世两悠悠。

江亭独倚阑干处, 人亦无言水自流。

## 【题江上柳寄李使君】

## 裴夷直

桂江南渡无杨柳, 见此令人眼暂明。应学郡中贤太守, 依依相向许多情。

## 【江上见月怀古】

## 裴夷直

月上江平夜不风, 伏波遗迹半成空。今宵倍欲悲陵谷, 铜柱分明在水中。

## 【鹦鹉】

## 裴夷直

劝尔莫移禽鸟性, 翠毛红觜任天真。如今漫学人言巧, 解语终须累尔身。

## 【寄歌州李给事二首】

## 裴夷直

心尽玉皇恩已远, 迹留江郡宦应孤。

不知壮气今何似, 犹得凌云贯日无。瘴鬼翻能念直心, 五年相遇不相侵。目前唯有思君病, 无底沧溟未是深。

## 【秋日】

## 裴夷直

六眸龟北凉应早, 三足乌南日正长。常记京关怨摇落, 如今目断满林霜。

## 【遣意】

## 裴夷直

梧桐坠露悲先朽, 松桂凌霜倚后枯。

不是世间长在物, 暂分贞脆竟何殊。

## 【戏酬惟赏上人】

## 裴夷直

师是浮云无著身, 我居尘网敢相亲。

应从海上秋风便, 偶自飞来不为人。

## 【寓言】

## 裴夷直

流水颓阳不暂停, 东流西落两无情。

不是世间人自老, 古来华发此中生。

## 【忆家】

## 裴夷直

天海相连无尽处, 梦魂来往尚应难。

谁言南海无霜雪, 试向愁人两鬃看。

## 【留客】

## 裴夷直

青梅欲熟笋初长, 嫩绿新阴绕㑬凉。

湖馆翛然无俗客, 白衣居士且匡床。

## 【别草春王判官】

## 裴夷直

四十年来真久故, 三千里外暂相逢。

今日一杯成远别, 烟波眇眇恨重重。

## 【将发循州社日于所居馆宴送】

## 裴夷直

浪花如雪叠江风, 社过高秋万恨中。

明日便随江燕去, 依依俱是故巢空。

## 第五百一十四卷

## 【泛溪】

## 朱庆馀

曲渚回花舫, 生衣卧向风。鸟飞溪色里, 人语棹声中。余卉才分影, 新蒲自作丛。前湾更幽绝, 虽浅去犹通。

## 【宿陈处士书斋】

## 朱庆馀

结茅当此地, 下马见高情。菰叶寒塘晚, 杉阴白石明。向炉新茗色, 隔雪远钟声。闲得相逢少, 吟多㝝不成。

## 【上宣州沈大夫】

## 朱庆馀

科名继世古来稀, 高步何年下紫微。帝命几曾移重镇,

时清犹望领春闱。登朝旧友常思见, 开幕贤人并望归。今日得游风化地, 却回沧海有光辉。

## 【杭州送萧宝校书】

## 朱庆馀

马识青山路, 人随白浪船。别君犹有泪, 学道漫经年。

## 【送盛长史】

## 朱庆馀

莫辞东路远, 此别岂闲行。职处中军要, 官兼上佐荣。野亭枫叶暗, 秋水䜕花明。拜省期将近, 孤舟促去程。

## 【宿道士观】

## 朱庆馀

堂闭仙人影, 空坛月露初。闲听道家子, 盃濑读灵书。

## 【湖州韩使君置宴】

## 朱庆馀

老大成名仍足病，纵听丝竹也无欢。

高情太守容闲坐, 借与青山尽日看。

## 【题仙游寺】

## 朱庆馀

石抱龙堂藓石干, 山遮白日寺门寒。

长松瀑布饶奇状, 曾有仙人驻鹤看。

## 【宫词】

## 朱庆馀

寂寂花时闭院门, 美人相并立琼轩。

含情欲说宫中事, 败鹉前头不敢言。

## 【公子行】

## 朱庆馀

闲从结客冶游时, 忘却红楼薄暮期。

醉上黄金堤上去, 马鞭捎断绿杨丝。

## 【送陈摽】

## 朱庆馀

满䣲劝童仆, 好随郎马蹄。春风慎行李, 莫上白铜暂。

## 【寻古观】

## 朱庆馀

仙观曾过知不远, 花藏石室杳难寻。泉边白鹿闻人语, 看过天坛渐入深。

## 【南岭路】

## 朱庆馀

越岭向南风景异, 人传说到京城。

经冬来往不踏雪, 尽在刺桐花下行。

## 【陪江州李使君重阳宴百花亭】

## 朱庆馀

闲携九日酒, 共到百花亭。醉里求诗境, 回看岛屿青。

## 【上张水部】

## 朱庆馀

出入门阑久, 儿童亦有情。不忘将姓字, 常说向公卿。每许连床坐, 仍容并马行。恩深转无语, 怀抱甚分明。

## 【凤翔西池与贾岛纳凉】

## 朱庆馀

四面无炎气, 清池阔复深。蝶飞逢草住, 鱼戏见人沈。拂石安茶器, 移床选树阴。几回同到此, 尽日得闲吟。

## 【上泣州令狐相公】

## 朱庆馀

罢相恩犹在, 那容处静司。政严初领节, 名重更因诗。公事巡营外, 我装拜敕时。恭闻长与善, 应念出身迟。

## 【送于中丞入蕃册立】

## 朱庆馀

上马生边思, 戎装别众僚。双旅衔命重, 空碛去程遥。迥没沙中树, 孤飞雪外雕。蕃庭过册礼, 几日却回朝。

## 【送淮阴丁明府】

## 朱庆馀

之官未入境, 已有爱人心。遣吏回中路, 停舟对远林。岛声淮浪静, 雨色稻苗深。睱日公门掩, 唯应伴客吟。

## 【送韦校书佐灵州幕】

## 朱庆馀

共知行处乐, 犹惜此时分。职已为书记, 官曾校典坟。寒城初落叶, 高成远生云。边事何须问, 深谋只在君。

## 【上江州李史君】

## 朱庆馀

起家声望重, 自古更准过。得在朝廷少, 还因谏净多。经年愁瘁瘀, 几处遇恩波。入境无余事, 唯闻父老歌。

## 【发凤翔后涂中怀田少府】

## 朱庆馀

识君春未半, 意欲住经秋。见酒连诗句, 逢花跋马头。别来唯独宿, 梦里尚同游。所在求食过, 无因离得愁。

## 【雪夜与真上人宿韩协律宅】

## 朱庆馀

斜雪微沾秎, 空堂夜语清。逆风听漏短, 回烛向楼明。監漱随禅伴, 讴吟得野情。此欢那敢忘, 世贵丈夫名。

## 【与贾岛、顾非熊、无可上人宿万年姚少

## 府宅】

## 朱庆馀

莫厌通宵坐，贫中会聚难。堂虚雪气入，灯在漏声残。
役思因生病, 当禅岂觉寒。开门各有事, 非不惜馀欢。

## 【震为苍筤竹】

## 朱庆馀

为擢东方秀, 修然异众筠。青苍才映粉, 蒙密正含春。嫩篷沾微雨, 幽根绝细尘。乍怜分径小, 偏觉带烟新。结实皆留凤, 垂阴似庇人。顾唯竿在手, 深水挂赫鳞。

## 【题青龙寺】

## 朱庆馀

寺好因岗势, 登临值夕阳。青山当佛阁, 红叶满僧廊。竹色连平地, 虫声在上方。最怜东面静, 为近楚城墙。

## 【送滕庶子致仕归江南】

## 朱庆馀

常怀独往意, 此日去朝穊。丹诏荣归骑, 清风满故林。诸侯新起敬, 遗老重相寻。在处绕山水, 堪行慰所心。

## 【夏日题武功姚主簿】

## 朱庆馀

亭午无公事, 垂帘树色间。僧来茶灶动, 吏去印床闲。傍竹行寻巷, 当门立看山。吟诗老不倦, 未省话官班。

## 【送张景宣下第东归】

## 朱庆馀

归省值花时, 闲吟落第诗。高情怜道在, 公论觉才遗。春雨连淮暗, 私船过马迟。离心可惆怅, 为有入城期。

## 【送顾非熊下第归】

## 朱庆馀

但取诗名远, 宁论下第频。惜为今日别, 共受几年贫。听雨宿吴寺, 过江逢越人。知从本府荐, 秋晚又辞亲。

## 朱庆馀

丞相辟书新, 秋关独去人。官离芸阁早, 名占甲科频。水骔迎船火, 山城候骑尘。湖边寄家久, 到日喜荣亲。

## 【寻贾岛所居】

## 朱庆馀

求闲身未得, 此日到京东。独在钟声外, 相逢树色中。谁言人渐老, 所向意皆同。月上因留宿, 移床对药丛。

## 【题毗陵上人院】

## 朱庆馀

院深终日静, 落叶覆秋虫。盃濑新斋后, 修行未老中。映松山色远, 隔水憼声通。此处宜清夜, 高吟永与同。

## 【送李侍御入蕃】

## 朱庆馀

远使随双节, 新官属外台。戎装非好武, 书记本多才。

移帐依泉宿, 迎人带雪来。心知玉关道, 稀见一花开。

## 【望萧关】

## 朱庆馀

渐见风沙暗, 萧关欲到时。儿童能探火, 妇女解缝旗。川绝衔鱼䈏, 林多带箭糜。暂来戎马地, 不敢苦吟诗。

## 【送韩校书赴江西幕】

## 朱庆馀

从军五湖外, 终是称诗人。酒后愁将别, 涂中过却春。山桥能叶暗, 水馆燕巢新。驿舫迎应远, 京书寄自频。野情随到处, 公务日关身。久共趋名利, 龙钟独滞秦。

## 【题寄王秘书】

## 朱庆馀

唯求买药价, 此外更无机。扶病看红叶, 辞官著白衣。断筃通野径, 高树荫邻㻗。时䅗留僧宿, 余人得见稀。

## 【山居】

## 朱庆馀

归来青壁下, 又见满筃霜。转觉琴斋静, 闲从菊地荒。山泉共鹿饮, 林果让僧尝。时复收新药, 随云过石梁。

## 【重过惟贞上人院】

## 朱庆馀

老去唯求静, 都忘外学名。扫床秋叶满, 对客远云生。香閤闲留宿, 晴阶暖共行。窗西暮山色, 依旧入诗情。

## 【与石昼秀才过普照寺】

## 朱庆馀

问人知寺路, 松竹暗春山。潭黑龙应在, 巢空鹤还。经年为客倦, 半日与僧闲。更共尝新茗, 闻钟笑语间。

## 【题任处士幽居】

## 朱庆馀

惜与幽人别, 停舟对草堂。湖云侵卧位, 杉露滴茶床。山月吟时在, 池花觉后香。生涯无一物, 谁与读书粮。

## 【送僧往太原谒李司空】

## 朱庆馀

已共邻房别, 应无更住心。中时过野店, 后夜宿寒林。寺去人烟远, 城连塞雪深。禅保得新句, 堪对上公吟。

## 【将之上京别淮南书记李侍御】

## 朱庆馀

心地偶相见, 语多为别难。诗成公府晚, 路入翠微寒。逢石自应坐, 有花谁共看。身为当去雁, 云尽到长安。

## 【韩协律相送精舍读书四韵奉寄呈陆补

## 阙】

## 朱庆馀

白鹤西山别, 更看上去船。遥知寻寺路, 应念宿江烟。
到处无闲日, 回期已隔年。何因陪夜坐, 清论谏臣边。

## 【过苏州晓上人院】

## 朱庆馀

夏满律当清, 无中景自生。移松不避远, 取石亦亲行。经案离时少, 绳床著处平。若将林下比, 应只欠泉声。

## 【送僧游缙云】

## 朱庆馀

但望青山去, 何山不是缘。寺幽堪讲律, 月冷称当禅。水落无风夜, 猿吟欲雨天。寻师若有路, 终作缓归年。

## 【赠道者】

## 朱庆馀

自识来清瘦, 寻常语论真。药成休伏火, 符验不传人。独有年过鹤，曾无病到身。潜教问弟子，居处与谁邻。

## 【杭州卢录事山亭】

## 朱庆馀

山色满公署, 到来诗景绕。解衣临曲榭, 隔竹见红蕉。清漏焚香夕, 轻岗视事朝。静中看锁印, 高处见迎潮。电履庭芜近, 当身树叶歌。傍城馀菊在, 步入一仙瓢。

## 【送品上人入秦】

## 朱庆馀

独去何人见, 林塘共寂苞。生缘闻㲇早, 觉路出尘遥。江雪沾新草, 秦园发故条。心知禅定处, 石室对芭蕉。

## 【题峦薇花】

## 朱庆馀

四面垂条密, 浮阴入夏清。绿撄伤手刺, 红隋断肠英。粉著蜂须撼, 光凝蝶翅明。雨中看亦好, 况复值初晴。

## 【题胡氏溪亭】

## 朱庆馀

亭与溪相近, 无时不有风。涧松生便黑, 野藓看多红。雨足秋声后, 山沈夜色中。主人能守静, 略与客心同。

## 【看涛】

## 朱庆馀

不知来远近, 但见白峨峨。风雨驱寒玉，鱼龙迸上波。声长势末尽, 晓去夕还过。要路横天堑, 其如造化何。

## 【和刘补阙秋园寓兴之什十首】

## 朱庆馀

闲园清气满, 新兴曰堪追。隔水蝉鸣后, 当檐雁过时。雨余槐楼重, 霜近药苗衰。不以幹櫭贵, 多将野客期。谁言高静意, 不异在衡茅。竹冷人离洞, 天晴鹤出巢。深筃藏白菌, 荒蔓露青匏。几见中宵月, 清光坠树梢。逍遥人事外, 杖履入杉萝。草色寒犹在, 虫声晩渐多。静逢山鸟下, 幽称野僧过。几许新开菊, 闲从落叶和。

留情清景宴, 朝罢有俆闲。蝶散红兰外，葷飞白露间。墙高微见寺, 林静远分山。吟足期相访, 残阳自掩关。深斋尝独处, 讵肯厌秋声。翠符寒愈静, 孤花晚更明。每因逢石坐, 多见抱书行。入夜听疏杵, 遥知耿此情。苍翠经宵在, 园庐景自深。风凄欲去燕, 月思向来砧。
碧石当莎径, 寒烟冒竹林。杯氀闲寄咏, 清绝是知音。门巷唯苔藓, 谁言不称贫。台闲人下晚, 果熟鸟来频。石脉潜通井，松枝静离尘。残流得晴后，又见一番新。卷帘天色静, 近濑觉衣单。蕉叶犹停翠, 桐阴已爽寒。云从高处望, 琴爱静时弹。正去重阳近, 吟秋意未阑。竹径通邻直, 清深称独游。虫丝交影细, 藤子坠声幽。积润苔纹厚, 迎寒荠叶调。闲来寻古画, 未废执茶瓯。风物已萧坉, 晚烟生需容。斜分紫陌树, 远隔翠微钟。宿客论文静, 闲灯落烬重。无穷林下意, 真得古人风。

## 【上翰林蒋防舍人】

## 朱庆馀

清重可过知内制, 从前礼绝外庭人。看花在处多随驾,

召宴无时不及旬。马自赐来骑觉稳, 诗缘得后意长新。应怜独在文场久, 十有余年浪过春。

## 【上翰林李舍人】

## 朱庆馀

记得早年曾拜识, 便怜孤进赏文章。免令汨没惭时辈,与作声名彻举场。一自凤池承密旨, 今因世路接余光。云泥虽隔思长在, 纵使无成也不忘。

## 【题章正字道正新居】

## 朱庆馀

独在御楼南畔住, 生涯还似旧时贫。全无竹可侵行径,一半花犹属别人。吟处不妨嫌鼓闹, 眼前唯称与僧令令。近来渐觉青莎巷, 车马过从已有尘。

## 【送李馀及第归蜀】

## 朱庆馀

从得高科名转盛, 亦言归去满城知。发时准不开筵送,

到处人争与马骑。剑路红蕉明栈阁，巴村绿树荫神祠。乡中后辈游门馆, 半是来求近日诗。

## 【送唐中丞开淘西湖夏日游泛因书示郡



## 朱庆馀

萍岸新淘见碧霄, 中流相去忽成遥。空余孤屿来诗景,无复横棌碍柳条。红旗路幽山翠湿, 锦帆风起浪花飘。共知浸润同雷泽, 何虑川源有旱苗。

## 【过旧宅】

## 朱庆馀

古巷博门谁旧宅, 早曾闻说属官家。更无新燕来巢屋,唯有闲人去看花。空厩欲摧尘满杤, 小池初涸草侵沙。荣华事歇皆如此, 立马趾躡到日斜。

## 【鄂渚送白舍人赴杭州】

## 朱庆馀

岂知峢武洲边路, 得见凤凰池上人。

从此不同诸客礼, 故乡西与郡城邻。

## 【题崔驸马林亭】

## 朱庆馀

选居幽近御街东, 易得诗人聚会同。白练鸟飞深竹里,朱弦琴在乱书中。亭开山色当高枕, 楼静笋声落远风。何事宦涂犹寂寞, 都缘清苦道难通。

## 【赠韩协律】

## 朱庆馀

永日微吟在竹前, 骨清唯爱欶寒泉。门闲多有投文客,身病长无买药钱。岭寺听俵频独宿, 湖亭避宴动经年。亲知尽怪疏荣禄, 的是将心暗学禅。

## 【自萧关望临洮】

## 朱庆馀

玉关西路出临洮, 凤卷边沙入马毛。寺寺院中无竹树,家家壁上有弓刀。惟怜战士垂金甲，不尚游人著白袍。

日暮独吟秋色里, 平原一望戍楼高。

## 【送崔约下第归淮南觐省】

## 朱庆馀

远忆拜亲留不住, 出门行计与准同。程涂半是依船上,请谒多愁值雨中。堰水静连堤树绿, 村桥时映野花红。回期须及来春事, 莫便江边逐钓翁。

## 【羽林郎】

## 朱庆馀

紫髯年少奉恩初, 直阁将军尽不如。酒后引兵围百草,风前驻施领边书。宅将公主同时赐, 官与中郎共日除。大笑鲁儒年四十，腰间犹未识金鱼。

## 【归故园】

## 朱庆馀

桑柘骈闽数亩间, 门前五柳正堪攀。尊中美酒长须满,身外浮名总是闲。竹径有时风为扫, 柴门无事日常关。

于焉已是忘机地，何用将金别买山。

## 【同友人看花】

## 朱庆馀

寻花不问春深浅，纵是残红也入诗。每个树边行一匝, 谁家园里最多时。

## 【种花】

## 朱庆馀

忆昔两京官道上, 可怜桃李昼阴垂。

不知谁作巡花使, 空记玄宗遣种时。

## 【早发庐江途中遇雪寄李侍御】

## 朱庆馀

芦苇声多雁满陂, 湿云连野见山稀。

遥知将吏相逢处, 半是春城贺雪归。

## 【登望云亭招友】

## 朱庆馀

日日恐无云可望, 不辞逐静望来频。

共知亭下眠云远, 解到上头能几人。

## 【刘补威西亭晚宴】

## 朱庆馀

虫声已尽菊花干, 共立松阴向晚寒。

对酒看山俱惜去, 不知斜月下栏干。

## 【送长安罗少府】

## 朱庆馀

科名再得年犹少, 今日休官更觉贤。去国已辞趋府伴,向家还入渡江船。雪晴新雁斜行出, 潮落残云远色鲜。在处若逢山水住, 到时应不及秋前。

## 【林下招胡长官】

## 朱庆馀

语低清貌似休粮, 称著朱衣入草堂。

销暑近来无别物, 桂阴当午满绳床。

## 【与真上人一二禅师题玢寺主院】

## 朱庆馀

杖屦相随任处便, 不唯空寄上方眠。归时亦取湖边路, 晚映枫林共上船。

## 【寻僧】

## 朱庆馀

吟背春城出草迟, 天晴紫阁赴僧期。

山边树下行人少, 一派新泉日午时。

## 【题王丘长史宅】

## 朱庆馀

更无人吏在门前, 不似居官似学仙。药气暗侵朝服上,

花阴晚到簿书边。玉琴闲把看山坐, 筒篭长铺与客眠。时见街中骑瘦马, 低头只是为诗篇。

## 【奇刘少府】

## 朱庆梌

唯爱图书兼古器, 在官犹自未离贫。

更闻县去青山近, 称与诗人作主人。

## 【哭胡遇】

## 朱庆馀

寻僧昨日尚相随, 忽见绯幡意可知。题处旧诗休更读,买来新马忆曾骑。不应随分空营奠, 终拟求人与立碑。每向宣阳里中过, 遥闻哭临泪先垂。

## 【自述】

## 朱庆馀

诗人甘寂寞, 居处遍苍苔。后夜蟾光满, 令榢树影来。岂知莲帐好, 自爱草堂开。愿答相思意, 援毫貌不才。

## 第五百一十五卷

## 【省试晦日与同志昆明池泛舟】

## 朱庆馀

故人同泛处, 远色望中明。静见沙痕露, 微思月魄生。周回余雪在, 浩㳱暮云平。戏鸟随兰棹, 空波荡石鲸。劫灰难问理, 岛树偶知名。自省曾追赏, 无如此日情。

## 【送崔拾遗赴阙】

## 朱庆馀

清貌淩寒玉, 朝来拜拾遗。行承天子诏, 去感主人知。剑㜄分班日, 凤霜独立时。名高住不得, 非与九霄期。

## 【酬李处士见赠】

## 朱庆馀

干上非无援, 才多却累身。云霄未得路, 江海作闲人。久别唯谋道, 相逢不话贫。行藏一如此, 可便老风尘。

## 【送僧游温州】

## 朱庆馀

夏满随所适, 江湖非系缘。卷经离峤寺, 隔苇上秋船。水落无风夜, 猿啼欲雨天。石门期独往, 谢守有遗篇。

## 【梦谢亭】

## 朱庆馀

梦后何人见, 孤亭似旧时。赛开诚得地, 冥感竟因诗。不往过应少, 悲来下独迟。顾惭非谢客, 灵贶杳难追。

## 【河亭】

## 朱庆馀

孤亭临绝岸, 猿鸟识幽䟮。花落曾谁到, 诗成独末题。潮痕经雨在, 石笋与杉齐。谢守便登陟, 秋来履齿低。

## 【送吴秀才之山西】

## 朱庆馀

泽渷西边路, 兰桡北去人。出门谁恨别, 投分不缘贫。杯酒从年少, 知音在日新。东湖发诗意, 夏卉竟如春。

## 【和处州严郎中游南溪】

## 朱庆馀

四望非人境, 从前洞穴深。潭清蒲远岸, 岗积树无阴。看草初移履, 打萝忽并㯚。世嫌山水僻, 谁伴谢公吟。

## 【秋宵宴别卢侍御】

## 朱庆馀

风亭弦管绝, 玉漏一声新。绿茗香醒酒, 寒灯静照人。清班无意恋, 素业本来贫。明发青山道, 谁逢去马尘。

## 朱庆馀

能口得从军, 清赢 $\square \square \square$ 。绮罗徒满目, 山水不离心。暂别愁花老, 相思倚竹阴。家贫无以养, 未可话抽櫡。

## 【送石协律归吴兴别业】

## 朱庆馀

识来无定居, 此去复何如。一与耕者遇, 转将朝客疏。资身唯药草，教子但诗书。曾许黄庭本，斯言岂合虚。

## 【同卢校书游新兴寺】

## 朱庆馀

山深云景别, 有寺亦堪过。才子将迎远, 林僧气性和。潭清蒲影定, 松老鹤声多。岂不思公府, 其如野兴何。

